Представники ГО «Легіон Титанів» стали учасниками колективного рекорду України після підйому на Говерлу
Представники громадської організації Легіон Титанів стали учасниками колективного рекорду України, встановленого під час сходження на Говерлу разом із ветеранською спільнотою Київщини.
1 листопада підйом на найвищу вершину України відбувся як символ підтримки, єдності та взаємної опори між ветеранами. Згодом ця ініціатива була офіційно зафіксована як рекорд України — сходження на Говерлу найбільшої групи ветеранів війни (50 учасників) з пораненнями та втратою кінцівок.
Учасники сходження, серед яких були й представники ГО «Легіон Титанів», були внесені до Книги рекордів України як частина спільної історичної події.
