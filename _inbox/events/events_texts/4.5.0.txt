Представники ГО «Легіон Титанів» відвідали бізнес-фестиваль 4.5.0
11 жовтня представники громадської організації «Легіон Титанів» відвідали бізнес-фестивал «4.5.0», який об’єднав підприємців, локальних майстрів і представників ветеранських бізнесів громади Київщини.
Участь у заході стала можливістю для неформального спілкування, обміну досвідом та знайомства з проєктами, що працюють на перетині бізнесу, спільнот і відновлення. Для ГО «Легіон Титанів» такі запрошення є важливою частиною розвитку партнерств і присутності ветеранського голосу в економічних та суспільних процесах.
