11 листопада, в День Ветерана США — Київщина приймала американських ветеранів організацій TAPS International та Troops First Foundation, які прибули в Україну в межах візиту, організованого спільно з Міністерством у справах ветеранів України, Київською обласною військовою адміністрацією. В межах програми відбулася зустріч із міністеркою Наталією Калмиковою та головою КОДА Миколою Калашником, а також спілкування з українськими ветеранами Київщини, зокрема за участі представників ГО «Легіон Титанів».
Під час візиту сторони обговорили питання реабілітації, соціальної адаптації, ветеранських ініціатив і розвитку спільнот. Гості відвідали меморіал Янголи Перемоги у Мощуні та переглянули фільм «In Thanks We Trust» платформи Культурні сили. Зустріч стала прикладом живого діалогу й взаєморозуміння між ветеранами України та США, яких об’єднують спільні цінності — гідність, побратимство й підтримка.
