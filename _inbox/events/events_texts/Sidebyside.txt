ГО «Легіон Титанів» долучилася до ветеранського форуму в Київській області
Громадська організація «Легіон Титанів» взяла участь у ветеранському форумі «Пліч-о-пліч з ветеранами», який відбувся 20 вересня у Київській області.
Форум став майданчиком для відкритого діалогу між ветеранами, представниками держави, місцевого самоврядування та громадянського суспільства. Захід об’єднав представників Уряду, Верховної Ради, державних і муніципальних структур, громадських та ветеранських організацій, бізнесу, медичної й реабілітаційної спільноти, а також самих ветеранів і членів їхніх родин.
У межах форуму відбулися три панельні дискусії, присвячені:
•	державній політиці у сфері ветеранської підтримки;
•	партнерству між ветеранами, громадами та бізнесом, зокрема питанням працевлаштування;
•	ролі громадських ініціатив і волонтерів у формуванні системи допомоги ветеранам.
Участь у таких заходах є важливою складовою роботи ГО «Легіон Титанів», спрямованої на посилення ветеранської спільноти в громадах Київщини, розвиток міжсекторальної взаємодії та впровадження дієвих рішень для підтримки ветеранів і їхніх сімей.
