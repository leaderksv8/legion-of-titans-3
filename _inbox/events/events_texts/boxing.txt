Представників ГО «Легіон Титанів» запросили як гостей на Всеукраїнський турнір з боксу серед ветеранів
Представники громадської організації «Легіон Титанів» відвідали як почесні гості перший в Україні Всеукраїнський турнір з боксу серед ветеранів війни, що відбувся у місті-герої Буча.
Турнір став знаковою подією для ветеранського спорту та об’єднав учасників з різних регіонів України — Києва, Київської області, Харківщини, Дніпропетровщини, Черкащини та прифронтових громад. Захід засвідчив високий рівень організації та активну роль Київщини у підтримці ветеранів і розвитку адаптивного спорту.
